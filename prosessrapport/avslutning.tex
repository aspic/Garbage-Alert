\section{Avslutning}

I løpet av semesteret med EiT synes vi selv at vi har hatt stor utviklig
som gruppe, og at vi alle er blitt mer bevisst på både vår egen og
andres rolle i ulike situasjoner. Gruppen er enig om at EiT har gitt
mange erfaringer som hver enkelt av oss kan bringe videre, både til bruk
i resten av studietiden og ikke minst i arbeidslivet. 


Ut i fra tilbakemeldinger fra fasilitator har vi som medlemmer i gruppen
blitt mer bevisst på kommunikasjonsmønsteret gjennom hele prosessen og
utviklet evnen til å se hvilke endringer som kan gjøres for å flytte på
et mønster som ikke er tilfredsstillende. Vi har fått verdifulle verktøy
om hvordan en selv kan hjelpe gruppen framover med enkle grep og
metoder, der det å innta roller som man ser at gruppen kan dra nytte av
ligger sentralt.

I gjennom tiden med EiT har alle gruppens medlemmer måtte tenke over og bli bevisst på sin egen og andres rolle
i gruppen, noe som har gjort at vi både som individer og sammen som gruppe har hatt en jevn framgang og læringskurve.

Fra øvelsen om Person-Gruppe Relasjon lærte gruppen at en ikke nødvendigvis har samme tanker om hvordan en selv
oppfattes i en situasjon som det resten av gruppen har, og De Bonos Hatter har gitt gruppen et sterkt analyseverktøy 
der det å gi tilbakemelding på spesifikke
områder kan ufarliggjøres ved å ta på seg forskjellige roller. 

Hvert enkelt av gruppemedlemmene har gjort følgende tanker om hva nettopp de vil ta med seg videre fra semesteret:
\begin{description}
\item[Andreas] \hfill \\
Andreas har fått flere positive erfaringer fra gruppeprosessen. Han har endret sin innstilling mot å jobbe i grupper, ettersom han mener at det har vært en fornøyelse å jobbe sammen med resten av gruppen. Å bli bevisst på hvordan man framstår i en gruppe og å bruke tid på å snakke om hvordan man vil at samarbeidet skal være, er faktorer han mener står til grunn for den positive opplevelsen han har hatt. Andreas syntes også det var interessant å bli observant på hvordan gruppen ser på han, i motsetning til hvordan han selv tror han framstår. Dette understreker han som en viktig erfaring han vil ta med seg i fremtidige samarbeid.

\item[Christian] \hfill \\
Christian føler han har fått god innsikt i gruppedynamikk og øvelser for å forbedre kommunikasjonen inad i en gruppe. Han synes det var interessant å få tilbakemelding på hvordan de andre i gruppen oppfattet ham som person. Dette vil han definitivt ta med seg videre ut i arbeidslivet.  

\item[Ina] \hfill \\
Ina tar med seg en bedre innstilling til framtidig gruppearbeid og troen på at hvis man jobber for 
det vil man kunne skape en gruppe med god dialog og et godt samspill. Hun føler at hun har lært mye fra de andre
i gruppen både om nye dataprogrammer hun gjerne vil bruke i framtiden, og om seg selv som person.
Ina er også blitt mer bevisst på hvordan hun oppfører seg i en gruppesituasjon og ser på semesteret med
EiT som et svært lærerikt halvår.

\item[Kjetil] \hfill \\
Kjetil synes han har lært mye om hvordan en gruppe henger sammen, og
hvilke tiltak han kan gjøre for å bedre gruppesamarbeidet. Gjennom
semesteret har han følt mye på hvordan han opptrer i en gruppe, og fått
tilbakemeldinger på hvordan gruppen faktisk har oppfattet han. Denne
åpne dialogen, og de enkle tiltakene for å bedre kommunikasjon er helt
klart noe han vil ta med seg videre, og forhåpentligvis få brukt i en
livs- og arbeidssituasjon.

\item[Trond] \hfill \\
TROND HAR DU NOEN ERFARINGER DU VIL DELE MED RESTEN AV KLASSEN!?

\end{description}
Alle i gruppen føler at de gjennom prosessen har blitt hørt slik at hvert medlem føler eierskap og er stolt av det ferdige produktet. 
En viktig grunn til dette er at gruppen gjennom hele prosessen har tatt hensyn til at medlemmene har forskjellig faglig bakgrunn og 
at sluttproduktet skulle være et resultat av tverrfagligheten.


