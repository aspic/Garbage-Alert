\section{Innledning}
Denne rapporten vil utlede en beskrivelse av samarbeidet innad i en gruppe studenter, som et ledd i kurset \emph{Eksperter i Team} (herunder EiT), i landsbyen \emph{EiT3014: En spillverden på ett semester}.

\subsection{Eksperter i Team} Målet i Eksperter i Team er at studentene
skal anvende sin fagkompetanse og utvikle sin samspillkompetanse gjennom
å arbeide resultatrettet med relevante problemstillinger og situasjoner.
Nedenfor er den overordnede intensjonen av EiT gjengitt.

\begin{quotation}"Målet med Eksperter i Team er at studentene både skal anvende
sin fagkompetanse og utvikle sin samspillskompetanse gjennom å arbeide
resultatrettet med relevante problemstillinger for samfunns- og
arbeidsliv. Studentene skal utvikle sine teoretiske kunnskaper og
praktiske ferdigheter i tverrfaglig prosjektarbeid og få trening i
yrkesrelevante arbeidsmåter.

Studentene skal gjennom felles refleksjon vinne økt innsikt i
handlingsmønstre og væremåter som kreves for å få et godt resultat i et
tverrfaglig prosjektarbeid. Emnet skal bidra til økt innsikt i andre
fags egenart og deres måter å arbeide på. Samtidig skal emnet bidra til
å styrke egen faglig identitet, gjennom samspillet i gruppen og måten
egen fagkunnskap bidrar til prosjektet på."
\end{quotation}

\subsection{En spillverden på ett semester} Som delakere ved EiT tar vi
del i landsbyen \emph{EiT3014: En spillverden på ett semester}.
Deltakerne i denne landsbyen deles inn i individuelle grupper på fem
stykker, en sammensetning bestemt av landsbyens leder Maren Agdestein.
Landsbyens faglige innhold er definert å være: 

\begin{quotation}''Studentene skal få større kunnskap om hvordan et dataspill utvikles fra 
idé til spillbart univers, og skal gjennomføre konseptuelt designarbeid 
basert på problemstillinger relevante for utviklingen av dataspill som 
tar for seg gjenbruk og/eller resirkulering.''
\end{quotation}

En ønsker med andre ord å skape et
produkt som kan bidra til bevisstgjøring av klimaspørsmål, samt å gjøre
gjenbruk til noe morsomt og underholdende.

I denne sammenhengen har landsbyen hatt mulighet til å samarbeide med
\emph{Cyberlab}, \emph{Renholdsverket} og \emph{ReMida}, henholdsvis en
spillutvikler, et avfall- og gjenvinningsfirma og et aktivitetssenter
for barn med et distinkt gjenbrukstema. Samtlige av disse firmaene er
Trondheimsbaserte. Videre har det vært muligheter for å delta på
\emph{Norwegian Game Awards}, Norges største spillutviklingskonkurranse,
samt å stille ut produkt og konsept på Technoport 2012 i forbindelse med
\emph{Mission Rio}-prosjektet.

\subsection{Problemstilling} Vår problemstilling for prosjektet har
blitt definert som \emph{"\input{../problemstilling}"}. Ut fra denne
problemstillingen ledet vi ut et konsept vi har valgt å kalle
\emph{Garbage Alert}, et spill hvor målet er å (passivt) samle inn
søppel og avfall for gjenbruk til mer nyttige ting. Prosjektet var ikke
tenkt å lede ut i et fullstendig spill. Vi hadde dog intensjoner om å
skape en enkel prototype, for å hjelpe visualiseringen av prosjektet.
Gjennom å raskt få ferdig noe som vi faktisk kunne prøve ville vi kunne
fastslå hva som fungerer bra og hva som fungerer dårlig, og dermed
videreutvikle konseptet. Måten vi arbeidet sammen og gjorde avgjørelser på
reflekterer dette valget – vi har ikke vært redde for å utforske
alternative løsninger på problemstillingen.
