\section{Konseptet}\label{sec:konsept}
Målet med dette avsnittet er å gi et innblikk i det utviklede konseptet,
hvilke spillaspekter som er tatt med og spilldynamikken.

Garbage Alert er et sanntids strategispill for mobile enheter. Hver
spiller blir tildelt en øy dekket med søppel. En øy består av en
gjenvinningsstasjon, en våpenstasjon og en forsvarssone.
Gjenvinningsstasjonen har som oppgave å transformere øyas søppel om til
ressurser. Disse ressuresene kan brukes til å kjøpe våpen,
forsvarsmurer, utvinne nye ressurser og oppgradere
gjennvinningsstasjonen. Mulige oppgraderinger for gjenvinningsstasjonen
er raskere gjennvinning og større kapasitet for inntak av søppel. Våpen
brukes til å skyte søppel på motstandernes øyer, og forsvarsmuren har
som oppgave å blokkere slike angrep. 

Det er flere muligheter for å vinne i dette spillet. Det første
vinnsenarioet er å bli den første til å kvitte seg med alt søppelet på
øyen sin. Den andre måten å vinne på er å skyte i stykker motstandernes
gjenvinningsstasjon. Hvis en øy mister gjenvinningsstasjonen sin, vil
den bli oversvømt med søppel og synke ned i havet. Dermed kan spilleren
velge om han/hun vil fokusere på å forbedre sin egen øy eller ødelegge
for andre. 
